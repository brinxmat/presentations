# Nasjonalt vitenarkiv
## Hovedmål

“Nasjonalt vitenarkiv skal bidra til å realisere regjeringens mål om at alle norske vitenskapelige artikler som er finansiert av offentlige midler skal være åpent tilgjengelig innen 2024.” [1]

*Hovedmål fra rapporten er:*

  - Sørg for å øke gjenbruk av metadata fra arbeidsflyt som allerede eksisterer
  - Sørg for forenklende arbeidsflyt baserer seg i den grad mulig på automatisering
  - Forbedre nasjonal infrastruktur for oppgaver knyttet til arkivering av vitenskapelig arbeid
  
*Tiltakene:*

  - Etablering av infrastruktur som støtter innhenting og produksjon av metadata på nasjonalt plan og deling av disse
  
## Teknologier

I *Rapport fra utredning av nasjonalt vitenarkiv*, side 47: “[Prosjektgruppen anbefaler] at [NVA] bygges på en teknologisk plattform som er utviklet av Unit for å publisere digitale objekter, som f. eks. læringsobjekter og forskningsobjekter” Plattformen er basert på leading edge-teknologi og utnytter infrastruktur i skyen. Tjenestene DLR og BiRD kjører i dag på denne plattformen.”

Viktige stikkord i denne sammenhengen er "skyen" og "plattformen til DLR og BIRD".

I denne sammenhengen brukes det AWS-stacken fullt ut, vi baserer oss på managed services og teknologier som muliggjør kjapp utvikling og kontinuerlig urulling. Viktige lærdommer og erfaringer med teknologier fra tidligere AWS prosjekter taes med og vi har sikt på å få etablert en plattform som er tett knyttet til AWS da dette har vist seg å være den mest fruktbar vei frem gitt forutsetningene vi har i Unit.

## Hvem jobber med dette?

Dette er et Unitprosjekt da det er folk fra flere avdelinger involvert.

Utviklingsteamet er for tida hovedsakelig basert i Trondheim, men vi er lovet utviklere fra Oslo, men det har vist seg å være vanskelig å fristille folk fra arbeid med eksisterende oppgaver.

Kompetansefolk med erfaring fra Cristin-miljøet er svært viktig i arbeidet og vi ser frem til samarbeidet.

## Referanser
[1] Unit. 2019.  *Rapport fra utredning av nasjonalt vitenarkiv er ferdigstilt.* https://www.unit.no/aktuelt/rapport-fra-utredning-av-nasjonalt-vitenarkiv-er-ferdigstilt