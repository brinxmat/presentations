#Kort om meg

Flere av dere kjenner meg, men det er noen som kanskje lurer på hvorfor akkurat jeg står her idag, så jeg skal snakke ganske kort om meg selv Jeg har jobbet litt her og der, med alt fra blåskjell med pustevansker til kjernefysiske anlegg hos søtabror. For det meste har jeg jobbet med IT-systemer og da særlig bibliotekssystemer. Jeg jobbet over lengre tid hos universitetsbiblioteket her i byen, men har vært innvolvert i prosjekter både her og der, særlig ved Høgskolen i Oslo på Blindern. Én ting har vært felles trekk gjennom de siste ti årene — jeg har jobbet med semantisk web og da særlig linked data.

Jeg er tilstede i dag som representant for Deichmanske bibliotek — folkebiblioteket i Oslo. Det som er litt pussig er at jeg ikke er ansatt hos Deichmanske, men er konsulent hos Computas. Men, jeg er formelt sett innleid av Kulturetaten som teknisk leadutvikler for det nye bibliotekssystemet Deichman skal få. Jeg arbeidssted på Deichmanske biblioteks hovedbibliotek og er med i et prosjektgruppe som jobber med utvikling.

#Kort om Deichmanske

Deichmanske bibliotek er et ærverdig institusjon og Norges største bibliotek og blant de eldste i landet (Gunnerusbiblioteket her i Trondheim er et par tiår eldre). Biblioteket betjener hele Oslos befolkning med hovedbiblioteket og 18 fillialer. Hovedbiblioteket skal snart flyttes til nye, spennende arealer ved Operaen og det nye Munchmuseet ved havna. Spennende arealer er en ting, men spennende bibliotekssystemer er noe annet. 

#Om prosjektet

Samtidig med beslutningen om nytt hovedbibliotek ble det besluttet å gi midler for et prosjekt som skulle levere nytt bibliotekssystem som kunne gjøre alle de spennende formidlingsoppgavene Deichman ønsket med dataene sine. Deichman har lenge stått for en god del utvikling i folkebibliotekssektoren, særlig når det gjelder å ta i bruk data fra katalogen på nye og spennende måter, og dette kan ses på som en forsettelse av dette arbeidet.

Det ble besluttet i 2014, før prosjektets oppstart, at det skulle tas i bruk det frie og åpne bibliotekssystemet Koha som basis for resten av prosjektet da mange av de tradisjonelle biblioteksoppgaver som sirkulasjon, fjernlån, brukerregistrering og så videre støttes av Koha. Fokusset for nyutviklingen skal være brukerens opplevelse og bruk av katalogen.

Prosjektet er bemannet av én prosjektleder, fire produkteiere, og seks utviklere (fire innleide inkludert meg og to som er ansatt av Deichmanske). Produkteirne jobber sammen med biblioteket og brukerne for å finne ut hvordan det nye systemet skal være.

Vi som jobber med utvikling tar imot bestillinger fra produkteiere som har ansvar for å beskrive hva som trengs og hva som utvikles. Vi som utvikler ting jobber sammen med produkteierne for å sikre at vi alle forstår hva som trengs og kommer til enighet om når og hvordan ting skal løses. Vi er heldig i og med at vi har fått med en veldig flink interaksjonsdesigner som klarer å realisere funksjonaliteten som bestilles gjennom en prosess som hjelper både bestillerne og vi som skriver kode.

Per dags dato ser vi for oss at vi lanserer det nye systemet i begynnelsen av siste kvartal i år.

Gjennom vårt arbeid ser vi tydelige behov for autoriteter — i linked data er det meste en slags autoritet — og våre behov kan ses å omfatte det meste som er av bibliografiske data. Prosessene våre i dag bruker MARC data fra bibliotekssentralen og konverterer disse til linked data, dette innebærer en del arbeid i forhold til sikring at vi bruker riktige autoriteter for personer og verk. Arbeidet med å tilby identifikatorer som vi kan bruke lokalt og bibliotekssentralen kan bruke i sine MARC-data kan lette dette arbeide betraktelig.

Selv om Deichman er ganske stort i Norge er få katalogisatorer, og deres arbeid er kritisk for at brukeren kan dra nytte av systemarbeidet. Fokusset deres har i de tradisjonelle systemene vært på å korrigere tekst, mens det blir nå i all hovedsak å velge riktig autoritet for verk, person, utgiver, utgiversted, emne, serie, sjanger, og så videre. Vedlikehold av alle disse autoritetene må også gjøres.  Et nasjonalt samarbeid om noe av dette gir oss muligheter til å frigi ressurser til oppgaver som er viktig for Deichman, særlig i forhold til emner og klassifikasjon da disse danner grunnlaget for søk. 

Å kunne bruke delt informasjon avhenger av en pålitelig infrastruktur; dagens MARC-drevet form for deling skaper mange kopier av informasjonen rundt om i verden og dette skaper et problem for vedlikeholdet. Linked data løser dette på en smart måte: bruken av et eksisterende infrastruktur — webben — for å sikre synkronisert leveranse av data.

Våre systemer kan bare bli smartere av dette arbeidet — om det er som enkle identifikatorer eller fullt ut som linked data.